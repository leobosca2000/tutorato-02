VARIABILI ED ESPRESSIONI
========================

Tra gli applicativi informatici più diffusi vi sono quelli che
elaborano informazioni di tipo economico.  Gli esercizi che seguono
richiedono la manipolazione di questo tipo di informazione.

1) Conversione tra valute
-------------------------

Un Euro vale 1.18213 dollari (Ottobre 2017).  Si scriva un programma
che effettui la conversione Euro/Dollaro.  Il programma dovrà
dichiarare almeno due variabili per memorizzare gli importi in euro e
in dollari e un'espressione che esegue la conversione.  Gli importi
nelle due valute dovranno essere stampati a terminale.


2) Calcolo di resti
-------------------

Si supponga di dover pagare un certo importo in euro (intero, senza
centesimi) utilizzando banconote da 50 euro, 20 euro, 10 euro e
5 euro, e monete da 2 euro e da un euro.  Si scriva un programma
che determini quante monete e banconote di ciascun tipo bisogna
utilizzare se si vuole massimizzare il numero di banconote di taglio
maggiore.  Ad esempio, dato l'importo di 123 euro il programma
dovrà stampare:

Importo totale: 123 euro
2 banconote da 50 euro
1 banconote da 20 euro
0 banconote da 10 euro
0 banconote da 5 euro
1 monete da 2 euro
1 monete da 1 euro
